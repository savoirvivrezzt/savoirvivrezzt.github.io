---
title: O projekcie
layout: page
description: About
bodyClass: page-about
---


Problem społeczny, który zainspirował nas do działania to szerzący się "towarzyski bandytyzm".
Na codzień spotykamy się z przejawami wrogości i braku kultury wobec ludzi - w sklepie, szkole, pracy, a nawet na ulicy.
Widząc, że coraz więcej osób ignoruje zasady dobrego wychowania, stworzyłyśmy program, mający na celu uświadamianie
i kształcenie społeczeństwa w zakresie savoir-vivre'u, czyli sztuki życia. 

W ramach projektu działamy na platformach społecznościowych oraz stacjonarnie w jednym z liceów ogólnokształcących w Tarnowskich Górach.
Poprzez posty na Facebooku przytaczamy sytuacje, w których często nie wiadomo jak się zachować. Ukierunkowujemy odbiorców na tory właściwego 
zachowania, tłumacząc krępujące zdarzenia - stawiamy na nowoczesną i praktyczną kulturę.
Prowadzone przez nas wykłady w szkole obejmują naukę przez praktykę - uczniowie na swoich własnych błędach doświadczają oraz dokształcają się.

Beneficjentami projektu są wszystkie grupy wiekowe - nie tylko ludzie młodzi, ale także wszelkie osoby, którym zależy na samorozwoju.
Głównie przez działalność internetową chcemy zachęcić do zadbania o swój wizerunek w towarzystwie.
W końcu człowieka nie ocenia się po wyglądzie a po zachowaniu!